96 PRO Μ. CAELIO ORATIO.

'lescentia non ad rei publicae poenas , sed ad mulieris libidines
'et delicias deposcitur. XXX. 71. Atque hoc etiam ioco M.
Camurtii et C. Caesernii damnatio praedicatur. O stultitiamne
dicam an impudentiam singularem! Audetisne, quum ab ea
muliere veniatis, facere istorum hominum mentionem? aude·
tisne excitare tanti flagitii memoriam, non exstinctam illam
quidem, sed repressam vetustate? Quo enim illi crimine pec-
catoque perierunt? nempe, quod eiusdem mulieris dolorem
et iniuriam Vettiano nefario stupro sunt persecuti. Ergo
ut audiretur Vettii nomen in causa, ut illa vetus aeraria fa·
bula reficeretur, idcirco Camurtii et Caesernii est causa re-
novata? qui quamquam lege de vi certe non tenebantur, eo
maleficiosstkamen erant implicati, ut ex nullius legis laqueis
eximendi viderentur. 72. Μ. vero Caelius cur in hoc iudicium
vocatur? cui neque proprium crimen quaestionis obiicitur
nec vero aliquod eius modi quod sit a lege seiunctum, cum
vestrav severitate coniunctum: cuius prima aetas dedita disci-
plinael'uit iisque artibuS, quibus instituimur ad hunc usum
forensem, ad capessendam rem publicam, ad honorem, glo-
riam , dignitatem: iis autem suit amicitiis maiorum natu, quo-
rum imitari industriam continentiamque maxime velit, iis ae-
qualium studiis, ut eumdem quem optimi ac nobilissimi petere
cursum laudis videretur. 73. Quum autem paullum iam robo-
ris accessisset aetati, in Africam profectus est, Q. Pompeio
pro consule contubernalis, castissimo homini atque omnis of-
ficii diligentissimo= in qua provincia quum res erant et pos3
sessiones paternae tum etiam usus quidam provincialiS‚ non
sine causa a maioribus huic aetati tributus. Decessit illinc
Pompeii iudicio probatissimus, ut ipsius testimonio ,cognosce-
tis= voluit vetere instituto, eorum adolescentium exemplo,
qui post in civitate summi viri et clarissimi cives exstiterunt,
industriam suam a populo Romano ex aliqua illustri accusa·
tione cognosci. XXXI. 74. Vellem alio potius eum cupiditas
gloriae detulisset, sed abiit huius tempus querellae: Accusa-
vit C. Antonium, collegam meum, cui misero praeclari in rem
publicam beneficii mensoria nihil profuit, nocuit opinio male· ff
ficii cogitati. Postea nemini umquam concessit aequalium,
plus ut in· foro, plus ut in negotiis versaretur causisque ami-
corum, plus ut valeret inter suos gratia. Quae nisi vigilantes

