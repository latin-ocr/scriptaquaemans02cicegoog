148 IN L. PISONEM ORATIO. , 50

blicam, sed ne lugere quidem liceret, quum civis is, quem
hic ordo adsentiente Italia cunctisque gentibus conservatorem
patriae iudicarat, nullo iudicio, nulla lege, nullo more, servi-
tio atque armis pelleretur, non dicam auxilio vestro, quod
vere licet dicere, sed certe silentio, tum Romae ruisse con-
sules quisquam existimabit? 24. Qui latrones igitur, si qui-
dem vos consules ⁴? qui praedoneS, qui hosteS, qui prodito·
reS, qui tyranni nominabuntur? XI. Magnum nomen est, ma-
gna specieS, magna dignitaS, magna maiestas consulis: non
capiunt angustiae pectoris tui, non recipit levitas ista, non
egestas animi= non infirmitas ingenii sustinet, non insolentia
rerum secundarum tantam personam, tam gravem, tam seve--
ram. Seplasia mehercule, ut dici audiebam, te ut primum
aspexit, Campanum consulem repudiavit. Audierat Decios
Magios et de Taurea illo Vibellio aliquid acceperat: in qui-
bus si moderatio illa, quae in nostris solet esse consulibua,
non fuit, at fuit pompa, suit specieS, l'uit incessus saltem Se-
plasia dignus et Capua. 25. Gabinium denique si vidissent
duumvirum vestri illi unguentarii, citius agnovissent. Erant
illi compti capilli et madentes cincinnorum fimbriae et fluen-
tes cerussataeque buccae, dignae Capua, sed illa vetere.
Nam haee quidem, quae nunc est, splendidissimorum homi·
num, fortissimorum virorum, optimorum civium mihique
amicissimorum multitudine redundat= quorum Capuae te
praetextatum nemo aspexit quinon gemeret desiderio mei:
cuius consilio quum universam rem publicam tum illam ipsam
urbem meminerant esse servatam. Me inaurata statua dona-
rant: me patronum unum asciverant: a me se habere vitam,
fortunas, liberos arbitrabantur ε me et praesentem eontra la· ·
trocinium tuum suis decretis legatisque defenderant et ab—
sentem principe Cn. Pompeio referente et de corpore rei pu-
blicae tuorum scelerum tela revellente revocarant. 26. An
tum eras consul, quum in Palatio mea domus ardebat, non
casu aliquo, sed ignibus iniectis instigante te? Ecquod in hac
urbe maius umquam *incendium suit cui non consul subve-
nerittt At tu illo ipso tempore apud socrum tuam prope a
meis aedibus, cuius domum ad meam domum exhauriendam
patefeceras, sedebas, non exstinctor, sed auctor incendii, et

