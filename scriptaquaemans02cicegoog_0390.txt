330 IN M. ANTONIUM ORATIO PHILIPPICA 11. 32

dis municipales, homines honesti, ob viam necessario prodeun-

teS, non noto illo et mimico nomine, sed Volumniam consaluta-
bant. Sequebatur raeda cum lenonibuS‚ comites nequissimi,
reiecta mater amicam impuri filii tamquam nurum sequeba-
tur. Ο miserae mulieris secunditatem calamitosam! Horum
flagitiorum iste vestigiis omnia municipia, praefecturas, co·
loniaS, totam denique ltaliam impressit.

59. Reliquorum factorum eius, patres conscripti, difficilis
est sane reprehensio et lubrica. Versatus inbello est: sa-
turavit se sanguine dissimillimorum sui civium: felix suit, si
potest ulla in scelere esse felicitas, Sed quoniam veteranis
cautum esse volumuS, quamquam dissimilis est militum causa
et tua — illi secuti sunt: tu quaesisti ducem —, tamen, ne
apud illos me in invidiam voceS, nihil de genere belli dicam.
Victor e Thessalia Brundisium cum legionibus revertisti. lbi
me non occidistiz magnum beneficium! Potuisse enim fateor.
Quamquam nemo crat eorum, qui tum tecum fuerunt, qui mihi
non censeret parci oportere. 60. Tanta est enim caritas pa·
triae, ut vestris etiam legionibus sanctus essem ‚ quod eam
a me servatam esse meminissent. Sed fac id te dedisse
mihi, quod non ademisti, meque a te habere vitam, quia non
a te sit erepta: licuitne mihi per tuas contumelias hoc tuum
beneficium sic tueri, ut tuebar, praesertim quum te haec au·
diturum videres? XXV. 61. Venisti Brundisium, in sinum
quidem et in complexum tuae mimulae. Quid est? Num
mentior? Quam miserum est id negare non posse,-quod sit
turpissimum confiteri! Si te municipiorum non pudebat, ne
veterani quidem exercitus? Quis enim miles fuit qui Brun-
disii illam non viderit? quis qui nescierit venisse eam tibi
tot dierunffi viam gratulatum? quis quinon indoluerit tam sero
se quam nequam hominem secutus esset cognoscere?- 62.
ltaliae rursus percursatio eadem comite mima: in oppida mi-
litum crudelis et misera deductim in urbe auri, argenti, ma·
ximeque vini foeda direptio. Accessit ut Caesare ignaro,
quum esset ille Alexandreae, beneficio amicorum eius magi·
ster equitum constitueretur. Tum existimavit se suo iure
cum Hippia vivere et equos vectigales Sergio mimo tradere.
Tum sibi non hanc. quam nunc male tuetur, sed'M. Pisonis

