216 PRO C. RABIRIO POSTUMO ORATIO. 118

arbitrabantur. Ac tamen ita disputabant, eos teneri his legi-
bus oportere, qui suo iudicio essent illam condicionem vitae
secuti. Si delectat amplissimus civitatis graduS‚ sella curulis,
faces, imperia, provinciae, sacerdotia, triumphi, denique
imago ipsa ad posteritatis memoriam prodita, 17. sit simul
etiam sollicitudo aliqua et legum et iudiciorum maior quidam
metus. Nos ista numquam contempsimus -— ita enim dispu-
tabant -, sed hanc vitam quietam atque otiosam secuti su·
mus. Quae quoniam honore caret, careat etlam molestia.
Tam es tu iudex quam ego senator. lta est, sed tu istud
petisti: ego hoc cogor. Qua re aut iudici mihi non esse li-
ceat aut lege senatoria non teneri. 18. Hoc VOS, equites
Romani, ius a patribus acceptum amittetis? Moneo ne facia-
tis. Rapientur homines in haec iudicia ex omni non modo in-
vidia, sed sermone malevolorum, nisi cavetis. Si iam vobis
nuntiaretur in senatu sententias dici ut his legibus tenere-
mini, concurrendum ad curiam putaretis. Si lex ferretur,
convolaretis ad rostra. Vos senatus liberos hac lege esse
voluit, populus numquam adligavit, soluti huc convenistis=
ne constricti discedatis cavete. 19. Nam si Postumo fraudi
fuerit, qui nec tribunus nec praefectus nec ex ltalia comes
nec familiaris Gabinii fuit, quonam se modo defendent post·
hac, qui vestris ordinis cum magistratibus nostris fuerint his
causis implicati?

VIII. Tu, inquit ,. Gabinium ut regem reduceret impulisti.
Non patitur mea me iam fides de Gabinio gravius agere.
Quem enim ex tantis inimicitiis receptum in gratiam summo
studio defenderim, hunc adflictum violare non debeo, Quo-
cum me si ante Cn. Pompeii auctoritas in gratiam non re·
duxisset, nunciam ipsius fortuna reduceret. 20. Sed tamen,
quum ita dicis, Postumi impulsu GabInium profectum Ale-
xandriam, ‚si defensioni Gabinii fidem non habeS‚ oblivisce-
risne etiam accusationis tuae? Gabinius se id fecisse dicebat
rei publicae causa, quodi classem Archelai timeret, quod
mare refertum fore praedonum putaret. Lege etiam id sibi
licuisse dicebat. Tu inimicus negas. Ignosco, et eo magis,
quod est contra illud iudicatum. Redeo igitur ad crimen et
accusationem tuam. 21. Quid vociferabare? Decem milia ta·

