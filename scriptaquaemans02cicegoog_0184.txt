126 PRO L. CORNELIO BALBO ORATIO. 28

perassent. Peritus vero nostri moris ac iuris nemo umquam,
qui hanc civitatem retinere vellet, in aliam se civitatem dicavit.
, Xlll. Sed hic totus locus disputationis atque orationis
meae, iudiceS‚ pertinet ad commune ius mutandarum civita·
tuma nihil habet quod sit proprium religionis ac foederum.
Defendo enim rem universam, nullam esse gentem ex omni
regione terrarum neque tam dissidentem a populo Romano
odio quodam atque discidio neque tam fide benevolentiaque
coniunctam, ex qua nobis interdictum sit, utne quem asci-
scere civem aut civitate donare possimus. 31. Ο iura prae-
clara atque divinitus iam inde a principio Romani nominis
a maioribus. nostris comparata! ne quis nostrum plus quam
unius civitatis esse possit: dissimilitudo enim civitatum va-
rietatem iuris habeat necesse est= ne quis invitus civitate
mutetur neve in clvitate maneat invitus: haec sunt enim
fundamenta firmissima nostrae libertatiS, sui quemque iuris
et retinendi et dimittendi esse dominum. lllud vero sine ulla
dubitatione maxime nostrum fundavit imperium et ‘populi
Romani nomen auxit, quod princeps ille creator huius urbis,
Romulus, foedere Sabino docuit etiam hostibus recipiendis
augeri hanc civitatem oportere. Cuius auctoritate et exemplo
numquam est intermissa a maioribus nostris largitio et com-
municatio civitatis, ltaque et ex Latio multi, ut Tusculani
et Lanuvini, et ex ceteris regionibus gentes universae in ci·
vitatem sunt receptae, ut Sabinorum Volscorum, Hernicorum:
quibus ex civitatibus nec coacti essent civitate mutari, si qui
noluissent, nec, si qui essent civitatem nostram beneficio po·
puli Romani consecuti, violatum foedus eorum videretur.
XIV. 32. Etenim quaedam foedera exstant, ut Cenomano-
rum, Insubrium, Helvetiorum, Iapydum, non nullorum item
ex Gallia barbarorum, quorum in foederibus exceptum est,
ne quis eorum a nobis civis recipiatur. Quod si exceptio
facit, neliceat‚ ubi [non sit exceptum, ibi] necesse est licere.
Ubi est igitur in foedere Gaditano, ne quem populus Roma-
nus Gaditanum recipiat civitate? Nusquam. Ac sicubi esset,
lex id Gellia et Cornelia, quae definite potestatem Pompeio
clvitatem donandi dederat, sustulisset. Exceptum, inquit, est
foeduS, si quidem sacrosanctum est. Ignosco tibi, si neque

