67 CAP.. 6 —· 8. S. 18 — 25. 281

ret, verborum tamen ipsorum pondus sustinere non posset.
22. Cessit auctoritati amplissimi viri vel potius paruit. Una
est profectus cum iis, quorum erat una causat tardius iter
fecit: itaq‘ue in Africam venit iam occupatam. Hinc in Liga-
rium crimen oritur vel ira potius. Nam si crimen ‹st illum
voluisse, non minus magnum est vos Africam, arcem omnium
provinciarum, natam ad bellum· contra hanc urbem gerundum,
obtinere voluisse quam aliquem se maluisse. Atque is tamen
aliquis Ligarius non suit. Varus imperium se habere dice·
bat= fasces certe habebat. 23. Sed quoquo modo se illud
habet, haec querella vestra, Tubero, quid valet? Recepti in
provinciam non·sumus. Quid, si essetis? Caesarine eam
tradituri fuissetis an contra Caesarem retenturi? V111. Vide
quid licentiae, Caesar, nobis tua liberalitas det vel potius
audaciae. Siresponderit Tubero, Africam, quo senatus eum
sorsque miserat, tibi patrem suum traditurum fuisse, non
dubitabo apud ipsum te, cuius id eum facere interfuit, gra·
vissimis verbis eius consilium reprehendere. -Non enim, si
tibi ea res grata fuisset, esset etiam probata. 24. Sed iam hoc
totum omitto, non tam propter id,ne offendam tuas patientis-
simas aureS, quam ne'l'ubero quod numquam cogitavit factu·
rus luisse videatur. veniebatis igitur in Africam, provinciam
unam ex omnibus huic victoriae maxime intestam, in qua
erat rex potentissimus, inimicus huic causae, aliena voluntas
conventus firmi atque magni. Quaero· quid facturi fuistis?
quamquam quid facturi fueritis dubitem, quum videam quid
feceritis? Prohibiti estis in provincia vestra pedem ponere
et prohibiti summa cum iniuria. 25. Quo modo id tulistis?
acceptae iniuriae querellam ad quem detulistis? Nempe ad
eum, cuius auctoritatem secuti in societatem belli veneratis.
Quod si Caesaris causa in provinciam veniebatis, ad eum
profecto exclusi provincia venissetis. Venistis ad Pompe·
ium. Quae est ergo apud Caesarem querella, quum eum ac-
cusetis, a quo queramini prohibitos esse vos contra Caesa·
rem gerere bellum? Atque in hoc quidem vel cum menda
cio, si vultis, gloriemini per me licet, vos provinciam fuisse
Caesari tradituros. Etiam si a Varo et a quibusdam aliis
prohibiwesus, ego tamen confitebor· culpam esse Ligarii.

