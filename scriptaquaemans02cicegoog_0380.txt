820 ΙΝ Μ. AN‘l'ONlUM ORATIO PHILIPPICA 11 22

consilio interfectum. lam vereor, patres conscripti, ne, quod
turpissimum est, praevaricatorem mihi apposuisse videar,
qui me non solum meis laudibus ornaret, sed etiam oneraret
alienis. Quis enim meum in ista societate gloriosissimi facti
nomen audivit? Cuius autem, qui in eo numero suisset, no-
men est occultatqu Occultatum dico? cuius non statim
divulgatum? Citius dixerim iactasse se aliquOS, ut fuisse in
ea societate viderentur, quum conscii non fuissent, quam
ut quisquam celari vellet qui suisset. 26. Quam veri simile
porro est in tot hominibus partim obscuris partim adolescen-
tibus neminem occultantibus meum nomen latere potuisse?
Etenim si auctores ad liberandam patriam desiderarentur
illis actoribuS, Brutos ego impellerem, quorum uterque L.
Bruti imaginem cotidie videret, alter etiam Ahalae? Hi igi-
tur his maioribus ab alienis potius consilium peterent quam
a suis et foris potius quam domo? Quid? Ο. CassiuS, in ea
familia natuS, quae non modo dominatum, sed ne potentiam
quidem cuiusquam ferre potuit, me auctorem, credo, desi-
deravit: qui etiam sine his clarissimis viris hanc rem in Ci-
licia ad ostium fluminis Cydni confecisset, si ille ad eam
ripam, quam constituerat, non ad contrariam naves appu-
lisset. 27. Cn. Domitium non patris interituS, clarissimi
viri, non avunculi morS, non spoliatio dignitatis ad recupe-
randam libertatem, sed mea auctoritas excitavit? Au C. Tre⁴
bonio ego persuasi? cui ne suadere quidem ausus essem.
Quo etiam maiorem ei res publica gratiam debet, qui liber·
tatem populi Romani unius amicitiae praeposuit depulsorque
dominatus quam particeps esse maluit. An L. Tillius Cimber
me est auctorem secutus? quem ego magis fecisse illam rem

sum admiratus quam facturum putavi, admiratus autem
ob eam causam, quod immemor beneficiorum, memor patriae
suisset. Quid duos Servilios? Cascas dicam an Ahalas? et
hos auctoritate mea censes excitatos potius quam caritate
rei publicae? Longum est persequi ceteroS‚ idque rei pu-
blicae praeclarum, fuisse tam multos , ipsis gloriosum.

Xlll. 28. At quem ad modum me coarguerit homo acutus
recordamini. Caesare interfecto, inquit, statim cruentum
alte extollens Brutus pugionem Ciceronem nominatim ex

