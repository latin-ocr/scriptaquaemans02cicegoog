386 ΙΝ Μ. ANTONIUM ORATIO PHILIPPICA vl. 88

ricidiis delectatur, ut mulieri. citius avarissimae paruerit quam
senatui populoque Romano. 111. 5. Itaque, quod paullo
ante feci in senatu, faciam apud vos. Testificor, denuntio,
ante praedico nihil M. Antonium eorum, quae sunt, legatis
mandata, facturumz vastaturum agros, Mutinam obsessurum,
dilectus qua possit habiturum. Is est enim ille, qui semper
senatus iudicium et auctoritatem, semper voluntatem vestram
potestatemque contempserit. An ille id faciat, quod paullo
ante¹ decretum est, ut exercitum citra flumen Rubiconem,
qui finis est Galliae, educeret, dum ne propius urbem Ro·
mam ducenta milia admoveret? ¹Huic denuntiationi illepa·
reat? ille se fluvio Rubicone et ducentis milibus circumscri-
ptum esse patiatur? 6. Non is est Antonius. Nam si esset.
non commisisset ut ei senatuS, tamquam Hannibali initio belli

’ Punici, denuntiaret ne oppugnaret Saguntum. Quod vero

ita. avocatur a Mutina, ut ab urbe tamquam pestifera flamma

arceatur, quam habet ignominiam! quod iudicium senatus!

Quid, quod a senatu dantur mandata legatiS‚ ut D. Brutum

militesque eius adeant iisque demonstrent summa in rem

publicam merita beneficiaque eorum grata esse senatui po-

puloque Romano iisque eam rem magnae laudi magnoque
honori fore-‘3 Passurumne censetis Antonium, introire Muti-
nam legatos? exire inde tuto? Numquam patietur, mihi cre·
dite. Novi, violentiam, novi impudentiam, novi audaciam.
7. Nec vero de illo sicut de homine aliquo debemuS, sed ut
de importunissima belua cogitare. Quae quum ita sint, non
omnino dissolutum est quod decrevit senatus. Habet atro-
citatis aliquid legatio: utinam nihil haberet morae! Nam
quum plerisque in rebus gerendis tarditas et procrastinatio
odiosa est, tum hoc bellum indiget celeritatis. succurrendum
est D. Bruto, ornnes undique copiae colligendaez horam
eximere-ullam in tali cive liberando sine scelere non pos·
sumus. 8. An ille non potuit„ si Antonium consulem, si Gal-
liam Antonii provinciam iudicasset, legiones Antonio et
provinciam tradere, domum redire, triumphare, primus in
hoc ordine, quoad magistratum iniret, sententiam diecret
quid negotii ruit?¹ 9. Sed quum se Brutum esse meminisse!
vestraeque libertati natum , non otio suo, quid egit, atiud

