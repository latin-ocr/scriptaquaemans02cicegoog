--
404 IN Μ. ANTONIUM ORATIO PHILIPPICA VIII. 10}

sum. Antea deterrere tc ne popularis esses non poteramus:
exorare nunc ut sis popularis non possumus. Satis multa
cum Fufio ac sine odio omnia, nihil sine dolore. Credo au-
tem, qui generi querellam moderate serat, aequo animo latu-
rum amici,

Vll. 20. Venio ad reliquos consulares, quorum nemo est
- iure hoc meo dico — quin mecum habeat aliquam con·
iunctionem gratiae, alii maximam, alii mediocrem, nemo nul·
lam. Quam hesternus dies nobis, consularibus dicO, turpis
illuxit! Iterum legatos? Quid, si ille faceret inducias? Ante
os oculosque legatorum tormentis Mutinam verberavit: opus
ostendebat munitionemque legatis= ne punctum quidem tem·
poris, quum legati adessent, oppugnatio respiravit. Ad hunc
legatos? Cur? an ut eorum reditu vehementius pertimescatis?
21. Equidem quum ante legatos decerni non censuissem, hoc
me tamen consolabar, quod quum illi ab Antonio contempti et
reiecti revertissent renuntiassentque senatui non modo illum
de Gallia non discessisse, uti censuissemuS, sed ne a Mutina
quidem recessisse, potestatem sibi D. Bruti conveniendi
non fuisse, rore putabam ut omnes inflammati odio , excitati
dolore, armis, equis, viris D. Bruto subveniremus. Nos etiam
languidiores postea sacti sumus quam M. Antonii non solum
audaciam et sceluS‚ sed etiam insolentiam superbiamque per·
speximus. 22. Utinam L. Caesar valeret, Servius Sulpicius
viveret: multo melius haec causa ageretur a tribuS, quam
nunc agitur ab uno. Dolenter hoc dicam potius quam con·
tumeliose= deserti, deserti, inquam, sumus, patres conscripti,
a principibus. Sed -- saepe iam dixi -— omnes in tanto peri-
culo, qui recte et fortiter sentient, erunt consulares. Animum
nobis adferre legati debuerunt= timorem attulerunt= quam-
quam mihi quidem nullumz quamvis de illo, ad quem missi
sunt, bene existiment= a quo etiam mandata acceperunt.
Vlll. 23. Proh di immortales! ubi est ille mos virtusque ma-
iorum? C. Popilius apud maiores nostros quum ad Antiochum
regem legatus missus esset et verbis senatus nuntiasset ut
ab Alexandrea discederet, quam obsidebat, quum tempus illc
differret, virgula stantem circumscripsit dixitque se renuntia·
turum senatui, nisi prius sibi respondisset quid facturus esset.

