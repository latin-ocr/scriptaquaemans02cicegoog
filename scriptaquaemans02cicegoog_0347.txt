ω CAP. 1 -3. s. 1—8. 28⁷

aequiorem quam reo praebeat -ε sed tua, C. Caesar, prae-
stans singularisque natura hunc mihi metum minuit. Non
enim tam timeo quid tu de rege Deiotaro, quam intelligo quid
de te ceteros velis iudicare. 5. Moveor etiam loci ipsius
insolentia, quod tantam causam, quanta nulla umquam in
disceptatione versata est, dico intra domesticos parieteS,
dico extra conventum et eam frequentiam, in qua oratorum
studia niti solent= in tuis oculis», in tuo ore vultuque acquie-
sco, te unum intueor, ad te unum omnis spectat oratio. Quae
mihi ad spem obtinendae veritatis gravissima sunt, ad motum
animi et ad omnem impetum dicendi contentionemque le·
viora. 6. Hanc enim, C. Caesar, causam si in foro dicerem
eodem audiente et disceptante te, quantam mihi alacritatem
populi Romani concursus adferret! Quis enim civis ei regi
non faveret, cuius omnem aetatem in populi Romani bellis
consumptam esse meminisset? Spectarem curiam, intuerer
sorum, caelum denique testarer ipsum. Sic, quum et deo-
rum immortalium et populi Romani et> senatus beneficia in
regem Deiotarum recordarer, nullo modo mihi deesse posset
oratio. 7. Quae quoniam angustiora parietes faciunt actio-
que maximae causae debilitatur loco, tuum est, Caesar, qui
pro multis saepe dixisti, quid mihi nunc animi sit ad te
ipsum referre, quo facilius quum aequitas tua tum audiendi
diligentia minuat hanc perturbationem meam.

Sed ante quam de accusatione ipsa dico, de accusatorum
spe pauca dicam: qui quum videantur neque ingenio neque
’ usu atque exercitatione rerum valere, tamen ad hanc causam
non sine aliqua spe et cogitatione venerunt. Ill. 8. Iratum
te regi Deiotaro fuisse non erant nescii: adfectum illum qui·
busdam incommodis et detrimentis propter offensionem animi
tui meminerant, teque quum huic iratum tum sibi amicum
esse cognoverant, quumque apud ipsum te de tuo periculo
dicerent, sore putabant ut in exulcerato animo facile fictum
crimen insideret. Quam ob rem hoe nos primum metu, Cae·
sar, per fidem et constantiam et clementiam tuam libera, ne
residere in te ullam partem iracundiae suspicemur. Per
dexteram istam te oro, quam regi Deiotaro hospes hospiti
porrexisti, istam, inquam, dexteram non tam in bellis neque

