³50 IN Μ. ANTONIUM ORATIO PHILIPPICA 111. 52

sar liberavit. Qui nisi ‚in hac re publica natus esset, rem
publicam scelere Antonii nullam haberemus Sic enim per-
spicio,- sic iudico, nisi unns adolescens illius furentis im-
petus crudelissimosque conatus cohibuisset, rem publicam
funditus interituram ruisse. Cui quidem hodierno die, patres
conscripti —- nunc enim primum ita convenimus, ut illius
beneficio possemus ea, quae sentiremus, libere dicere ——,
tribuenda est auctoritas, ut rem publicam non modo a se
susceptam, sed etiam a nobis commendatam possit defendere.

111. 6. Nec vero de legione Martia, quoniam longo inter-
vallo loqui nobis de re publica licet, sileri potest. Quis
enim unus fortior, quis amicior umquam rei publicae suit
quam legio Martia universa? Quae quum hostem populi
Romani Μ. Antonium iudicasset, comes esse eius amentiae
noluit= reliquit consulem: quod profecto non fecisset, si
eum consulem iudicavisset, quem nihil aliud agere, nihil
moliri nisi caedem civium atque interitum civitatis videret.
Atque ea legio consedit Albae· Quam potuit urbem eligere
aut opportuniorem ad res gerundas aut fideliorem aut l'or-
tiorum virorum aut amiciorum rei publicae civium? 7. Huius
legionis virtutem imitata quarta legio duce L. Egnatuleio
quaestore, civi optimo et fortissimo, C.Caesaris auctoritatem
atque exercitum persecuta est. Faciundum est igitur nobis,
patres conscripti, ut ea, quae sua sponte clarissimus ado·
lescens atque omnium praestantisssimus gessit et gerit, haec
- auctoritate nostra comprobentur, veteranorumque, fortissi-
morum virorum, tum legionis Martiae quartaeque mirabilis
consensus ad rem 'publicam recuperandam laude et testi-
monio nostro confirmetur, eorumque commoda, honoreS,
praemia, quum consules d’esignati magistratum inierint, cu·
rae nobis fore hodierno die spondeamus.

IV. 8. Atque ea quidem, quae dixi de Caesare deque
eius exercitu, iam diu ‘nota sunt nobis. Virtute enim admi·
rabili Caesaris constantiaque militum veteranorum legionum-
que earum, quae optimo iudicio auctoritatem vestram, liber-
tatem populi Romani, virtutem Caesaris secutae sunt, a
cervicibus nostris est depulsus Antonius. Sed haec, ut dixi,
superiora, hoc vero recens edictum D. Bruti, quod paullo

