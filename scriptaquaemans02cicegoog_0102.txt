44 PRO P. SESTIO ORATIO.

LIV. 115. Veniamus ad ludos, Facit enim, iudices, ve-
ster iste in me animorum oculorumque coniectus, ut mihi
nam licere putem remissiore uti genere dicendi. comitiorum
et contionum significationes sunt [interdum verae, sunt] non
numquam vitiatae atque corruptae: theatrales gladiatoriique
consessus dicuntur omnino solere levitate non nullorum
emptos plausus exiles et raros excitare. Ac tamen facile est,
quum id fit, quem ad modum et a quibus fiat et quid Integra
multitudo iaciat videre. Quid ego nunc dicam quibus viris
aut cui generi civium maxime plaudatur? Neminem vestrum
fallit. Sit hoc sane leve, quod non ita est, quoniam optimo
cuique impertitur, sed, si est leve, homini gravi leve est, ei
vero, qui pendet rebus levissimiS‚ qui rumore et, ut ipsi
loquuntur, favore populi tenetur‘et ducitur, plausum immor-
talitatem, sibilum mortem videri necesse est. 116. Ex te
igitur, Scaure, potissimum quaem, qui ludos apparatissif
mos magnificentissimosque fecisti, ecquis istorum popula-
rium tuos ludos aspexerit, ecquis se theatro populoque
Romano commiserit. lpse ille maxime ludiuS, non solum
spectator, sed actor et acroama, qui omnia sororis embo-
lia novit, qui in coetum mulierum pro psaltria adducitur, nee
tuos ludos aspexit in illo ardenti tribunatu suo nec ullos
alios nisi eoS, a quibus vix vivus effugit. Semel, inquam,
se ludis homo popularis commisit omnino, quum iu templo
Virtutis honos habitus esset virtuti, Gaiique Marii, conser-
vatoris huius imperii, monumentum municipi eius et rei
publicae defensori sedem ad salutem praebuisset.

LV. 117. Quo quidem tempore quid populus Romanus
sentire se ostenderet utroque in genere declaratum est: pri-
mum, quum audito senatus consulto rei ipsi atque absenti
senatui plausus est ab universis datus, deinde, quum senato·
ribus singulis spectatum e senatu redeuntibus. Quum vero
ipse, qui ludos faciebat, consul adsedit, stantes ei manibus
passis gratias agentes et lacrimantes gaudio suam erga me
benevolentiam ac misericordiam declararunt. At quum ille
furibundus incitata illa sua vaecordi mente venisset, vix se
populus Romanus tenuit, vix homines odium suum a cor-
pore eius impuro atque infando represserunt. Voces qut

