 

CAP. 8—10. S. 18—24. 9

incultum videbant, et quod erat eo nomine, ut ingenerata
familiae frugalitas videretur, favebant, gaudebant, etad in-
tegritatem maiorum spe sua hominem vocabant materni ge-
neris obliti. 22. Ego autem — vere dicam, iudiceS, —-
tantum esse in homine sceleris, audaciae , crudelitatis , quan-
tum ipse cum re publica sensi, numquam putavi: nequam»
esse hominem et levem et falsa opinione errore hominum
ab adolescentia commendatum sciebam. Etenim animus eius
vultu, flagitia parietibus tegebantur: sed haec obstructio nec
diuturna est neque obducta ita, ut curiosis oculis perspici
non possit.

X. Videbamus genus vitae ‚ desidiam, inertiam= inclusas
⁷ eius libidines, qui paullo propius accesserant, intuebantur=
denique etiam sermo nobis ansas dabat, quibus reconditos eius
sensus tenere possemus. 23. Laudabat homo doctus philo-
sophos nescio qu03, neque eorum tamen nomina poterat di·
cere: sed tamen eos laudabat maxime, qui dicuntur praeter
ceteros esse auctores et laudatores voluptatis: cuius et quo
tempore et quo modo non quaerebat: verbum ipsum omnibus
partibus animi et corporis devorabat: eosdemque praeclare
dicere aiebat, sapientes omnia sua causa ‚facerez rem publi-
cam capessere hominem bene sanum non oportere= nihil
esse praestabilius otiosa vita , plena et conferta voluptatibuse
eos autem, qui dicerent dignitati esse serviendum, rei pu-
blicae consulendum, officii rationem in omni vita, non com·
modi esse ducendam, adeunda pro patria pericula, vulnera
excipienda, mortem oppetendam, vaticinari atque insanire
dicebat. 24. Ex his adsiduis eius cotidianisque sermonibus
et quod videbam quibuscum hominibus in interiore parte
aedium viveret et quod ita domus ipsa fumabat, ut multa.
eius sermonis indicia redolerent, statuebam sic, boni nihi} ab·
illis nugis exspectandum, mali quidem certe nihil pertime—
scendum. Sed ita est, iudices: ut, si gladium parvo puero
aut si imbecillo seni aut debili dederiS, ipse impetu suo ne·
mini noceat: ’ sin ad nudum vel fortissimi viri corpus acces-
serit, possit acie ipsa et' ferri viribus vulnerare, sic quum
hominibus enervatis atque exsanguibus consulatus tamquam
gladius esset datuS, qui per se pungere neminem umquam

 

