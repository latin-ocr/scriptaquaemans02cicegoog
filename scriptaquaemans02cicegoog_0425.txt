67 CAP. 4-o. s. 9—16. 365

sensus vester in ulla causa fuit: numquam tam vehementer
cum senatu consociati fuistis· Nec mirum. Agitur enim non
qua condicione victuri, sed victurine simus an cum supplicio
ignominiaque perituri. 13. Quamquam mortem quidem na·
tura omnibus proposuit: crudelitatem mortis et dedecus vir·
tus propulsare solet, quae propria est Romani generis et
seminis. Hanc retinete, quaeso, quam vobis tamquam
hereditatem maiores vestri reliquerunt, Quirites: quum alia
omnia salsa incerta sint, caduca mobilia, virtus est una
altissimis defixa radicibuS‚ quae numquam vi ulla labe·
t'actari potest, numquam demoveri loco. Hac virtute maiores
vestri primum universam Italiam devicerunt, deinde Kartha-
ginem exciderunt, Numantiam everterunt, potentissimos re·
gea, bellicosissimas gentes in dicionem‘huius imperii red·
egerunt. VI. 14. Ac maioribus quidem vestris, Quirites, cum
eo hoste res erat, qui haberet rem publicam, curiam , aera·
rium, consensum et concordiam civium, rationem aliquam,
si ita res tulisset, pacis et foederise hic vester hostis vestram
rem publicam oppugnat, ipse habet nullam: senatum , id est
orbis terrae consilium, delere gestit, ipse consilium publicum
nullum habet= aerarium vestrum exhausit, suum non habet.
Nam concordiam civium qui habere potest, nullam quum
habet civitatem2'pacis vero quae potest esse cum eo ratio,
in quo est incredibilis crudelitaS, fides nulla? 15.·Est igitur,
QuiriteS, populo Romano, victori omniurn gentium, omne
certamen cum percussore, cum latrone, cum Spartaco. Nam
quod se similem esse Catilinae gloriari solet, scelere par est
illi, industria inferior. Ille quum exercitum nullum habuis·
set, repente conflavit: hic eum exercitum, quem accepit,
amisit. Ut igitur Catilinam diligentia mea, senatus auctoritate,
vestro studio et virtute fregistis, sic Antonii nefarium latro-
cinium vestra cum senatu concordia tanta, quanta numquam
suit, felicitate et virtute exercituum ducumque vestrorum
brevi tempore oppressum audietis. 16. Equidem, quantum
cura, labore, vigiliis, auctoritate, consilio eniti atque effi·
cere potero, nihil praetermittam, quod ad libertatem vestram
pertinere arbitrabor. Neque enim id pro vestris amplissimis
in me beneficiis sine scelere facere possum. Hodierno autem

