314 IN M. ANTONIUM ORATIO PHILIPPICA 11. ιο

clarissimos. viros soles appellare, tantam essent gloriam con·
secuti. Quale autem beneficium est, quod te abstinueris ne·
sario scelere? Qua in re non tam iucundum mihi videri de-
buit non interfectum me a te quam miserum te id impune lacere
potuisse. 6. Sed sit beneficium, quando quidem maius ac·
cipi a latrone nullum potuit: in quo potes me dicere ingra-
tum? An de interitu rei publicae queri non debui, ne in te
Ingratus viderer? At in illa querella, misera quidem ct luc·
tunsa, sed mihi pro hoc gradu, in quo me senatus populus>
que Romanus collocavit, necessaria, quid est dictum a me
cum contumelia? quid non moderate? quid non amice?
Quod quidem cuius temperantiae fuit de Μ. Antonio queren-
tem abstinere maledictiS, praesertim quum tu reliquias rei
publicae dissipavisseS, quum domi tuae turpissimo mercatu
omnia essent venalia, quum leges eaS, quae numquam pro·
mulgatae essent, et de te et a te latas confiterere, quum

auspicia augur, intercessionem consul sustulisses‚ quum es·
ses foedissime stipatus armatiS‚ quum omnes impuritatesim·

pudica in domo cotidie susciperes, vino lustrisque consectus.
7. At ego, tamquam mihi cum Μ. Crasso contentio esset,
quocum multae etmagnae suerunt, non cum uno gladiatore
nequissimo, de re publica graviter querens, de homine nihil
dixi. ltaque hodie perficiam, ut intelligat quantum a me be·
neficium tum acceperit. lV. At etiam litterae, quas me sibi
misi-sse diceret, recitavit homo et humanitatis expers ct
vitae communis ignarus. Quis enim umquam, qui paullum
modo bonorum consuetudinem nosset, litteras ad se ab amico
missas offensione aliqua interposita in medium protulit pa-
lamque recitavit? Quid est aliud tollere ex vita vitaesocieta·
tem, tollere amicorum colloquia absentium? Quam multa
ioca solent esse in epistoliS‚ quae prolata si sint, inepta
videantur! quam multa seria, neque tamen ullo modo divul-
ganda! 8. Sit hoc inhumanitatisz stultitiam incredibilem vi·
dete. Quid habes quod mihi opponas, homo diserte, ut
Mustelae ct Tironi esse videris? qui quum hoc ipso tem-
pore stent cum gladiis in conspectu senatus, ego quoque
te disertum putabo, si ostenderis quo modo sis eos inter
sicarios defensurus. Sed quid opponas tandem, si ne·

