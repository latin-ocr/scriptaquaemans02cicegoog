100 DE PROVINCIIS CONSULARIBUS ORATIO. 2

paene funera, quum propter alias causas tum maxime pro-
pter iliud insigne scelus eorum et importunam in me crudeli-
tatem non solum sententia sua, sed etiam verborum gravitate
esse notandos putavit, quonam me animo in eos esse oportet,
cuius illi salutem pro pignore tradiderunt ad explendas suas
cupiditates? Sed ego in hac sententia dicenda non parebo
dolori meo, non iracundiae serviam. Quo animo unus quis·
que vestrum debet esse in illos, hoc ero= praecipuum illum
et proprium sensum doloris mei, quem tamen vos communem
semper vobis mecum esse duxistiS, a sententia dicenda amo-
veb0, ad ulciscendi tempora reservabo.

ll. 3. Quattuor sunt provinciae, patres conscripti, de qui-
bus adhuc intelligo sententias esse dictas: Galliae duae, quas
hoc tempore uno imperio videmus esse coniunctaS‚ et Syria
et Macedonia, quas vobis invitis et oppressis pestiferi illi
consules pro perversae rei publicae praemiis occupaverunt.
Decernendae nobis sunt lege Sempronia duae. Quid est
quod possimus de Syria Macedoniaque dubitare? Mitt0, quod
ens ita partas habent ii, qui nunc obtinent, ut non ante atti-
gerint quam hunc ordinem condemnarint, quam auctoritatem
vestram e civitate exterminarint, quam fidem publicam, quam
perpetuam populi Romani salutem, quam me ac meos omnes
foedissime crudelissimeque vexarint. 4. Omnia domestica
atque urbana mitto= quae tanta sunt, ut numquam Hannibal
huic urbi tantum mali optarit, quantum illi effecerint= ad
ipsas venio provincias= quarum Macedonia, quae erat antea
munita plurimorum imperatorum non turribuS, sed tropaeis,
quae multis victoriis· erat iam diu triumphisque pacata, sic
a barbariS, quibus est propter avaritiam pax erepta, vexatur,
ut Thessalonicenses positi in gremio imperii nostri relinquere
oppidum et arcem munire cogantur, ut via illa nostra, quae
per Macedoniam est usque ad Hellespontum militaris, non so·
lum excursionibus barbarorum sit infesta, sed etiam castris
Thraeciis distincta ac notata. lta gentes eae, quae, ut pace
uterentur, vim argenti dederant praeclaro nostro imperatori,
ut exhaustas domos replere possent, pro empta pace belium
nobis prope iustum intulerunt.

5. Iam vero exercitus noster ille superbissimo dilectu

